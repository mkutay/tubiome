---
title: Bilgisayar Olimpiyatları İçin Codeforces Kullanımı
description: Codeforces platformun nasıl bilgisayar olimpiyatında kendini geliştirmek için kullanılabilinmektedir?
tags: [bilgisayar, codeforces, olimpiyat]
date: 2024-06-26
authors: [{ name: 'Kerem Emre Güner', url: 'https://terracottalite.neocities.org/' }, { name: 'Mehmet Kutay Bozkurt', url: 'https://www.mkutay.dev' }]
excerpt: "[Codeforces](https://codeforces.com), bilgisayar olimpiyatı platformlarının kullanıcı sayısı olarak en büyüğüdür. Sık sık yarışmalar düzenlemekte ve problem kütüphanesinde neredeyse 15000 problem bulunmaktadır."
---

[Codeforces](https://codeforces.com), bilgisayar olimpiyatı platformlarının kullanıcı sayısı olarak en büyüğüdür. Sık sık yarışmalar düzenlemekte ve problem
kütüphanesinde neredeyse 15000 problem bulunmaktadır.

Bu yazıda CodeForces'ın basit özelliklerini göstereceğiz, [detaylı İngilizce makale](https://codeforces.com/blog/entry/99660)ye de bakmak isteyebilirsiniz.

Eğer yazı okumak yerine video izlemek istiyorsanız [Kayacan abinin videosu](https://youtu.be/wSgub-CKzuc?si=a0hCBySh2gz8isvl)nu izleyebilirsiniz.

# Hesap Açma

CodeForces hesap açmak için iki yol sunar: e-posta ile hesap açmak ve Gmail ile giriş yapmak.
Gmail ile nasıl hesap açılacağını göstermeyeceğiz fakat [bu](https://codeforces.com/enter/Gmail) linkine tıklayarak yapabilirsiniz.

E-posta ile hesap açmak için öncelikle [bu](https://codeforces.com/register) adrese gidin.

![register page](/fotograflar/blog/codeforces-kullanimi/register-page.png)

E-postanızı girdikten sonra kendinize bir "handle" yani kullanıcı adı seçmeniz gerekiyor.
Kullanıcı adınızı seçerken özen göstermek isteyebilirsiniz çünkü yılda sadece bir kez değiştirebileceksiniz.
Kendinize bir şifre seçin ve girin.

Register yani kayıt ol tuşuna tıkladığınızda verdiğiniz e-postaya bir doğrulama linki gelecek. Hesabınızı doğruladıktan sonra hesabınızı kullanmaya başlayabilirsiniz.

Dikkat: Eğer kullanıcı adınızı yanlış seçtiyseniz 7 gün boyunca değiştirmek için süreniz olacak, eğer 7 günü doldurduysanız bir sonraki yılbaşını beklemeniz gerekecek.

# Problem Kütüphanesi

[Problemset](https://codeforces.com/problemset) yani problem kütüphanesi CodeForces'da daha önce düzenlenen yarışmalarda çıkmış problemlerı içerir.
Problem kütüphanesini etkin kullanabilmek için problemlere filtre uygulayarak zorluğunu çözebileceğiniz bir seviyeye getirmek gerekir.
Sağda bulunan "Filter Problems" panelinden problemler zorluk ve içerdiği konuya göre filtrelenebilir.

![filter problems](/fotograflar/blog/codeforces-kullanimi/filter-problems.png)

Eğer bilgisayar olimpiyatına yeni başlıyorsanız paneldeki "Difficulty"nin karşısındaki 2 kutuya da $800$ yazın ve "Apply" düğmesine tıklayın.

Artık problemlerden rastgele bir tane seçip çözmeyi deneyebilirsiniz.

# Problem Metni

Problem metninin ne anlattığını anlamak için örnek bir problem seçelim, mesela [Watermelon](https://codeforces.com/problemset/problem/4/A).

![watermelon problemi](/fotograflar/blog/codeforces-kullanimi/watermelon.png)

Problemin adının altına yazan "time limit per test" ve "memory limit per test" probleme yazdığınız kodun kullanabileceği maksimum zaman ve hafızayı gösteriyor.
Örneğin bu problem için yazılan bir kod 1 saniyeden fazla zaman harcamamalı ve 64 MB'dan fazla hafıza tüketmemelidir, aksi taktirde çözüm doğru sayılmaz.

Soru metni sorunun ne istediğini anlatır.
Örneğin bu problemde istenen şey bir $w$ sayısının iki $a$ ve $b$ pozitif çift sayısının toplamı olarak gösterilip gösterilemediğini söyleyen bir kod.

Soru metninin altındaki "Input" (girdi) ve "Output" (çıktı) bölümleri programın $w$ sayısını ne şekilde girdi olarak alması gerektiğini ve cevabı ne şekilde çıktı olarak vermesi gerektiğini söylüyor. Aynı zamanda girdi bölümünde verilen $w$ sayısının 100'den küçük olacağını söylüyor.

"Examples" (örnekler) kodunuzu yüklemeden denemek için küçük testlerdir.

"Note" kısmı eğer örneklerin doğruluğunu anlamadıysanız bakabileceğiniz açıklama kısmıdır.

# Problemin Kodunu Yüklemek

Bir problemi çözdükten sonra çözümün doğru olup olmadığını test etmek için kodunuzu CodeForces'a yüklemeniz gerekiyor.
Örnek olarak [Again Twenty Five!](https://codeforces.com/contest/630/problem/A) probleminin kodunu yükleyelim.

Problemin kodu oldukça basit. C dilinde yazılmış şu kodu yüklemeyi deneyebilirsiniz:

```cpp
#include <stdio.h>

int main()
{
	puts("25");
}
```

NOT: Merak etmeyin problem kütüphanesindeki bir soru için çözümü kendiniz yapmamak CodeForces kurallarına aykırı değildir.
Sadece yarışma anında hile yapmak kurallara aykırıdır.
İsterseniz yine de kendi kodunuzu yazmayı deneyebilirsiniz.

![twenty five problemi](/fotograflar/blog/codeforces-kullanimi/twenty-five.png)

Önce **SUBMIT CODE** yazan düğmeye tıklayın.

![submit butonu](/fotograflar/blog/codeforces-kullanimi/submit.png)

Kodu hangi problem göndereceğinizi seçmeniz gerekiyor. "Problem" yazısının karşısındaki "Choose Problem"a tıklayın ve problemi seçin (örneğimiz için "A - Twenty Five Again!").

Daha sonra kodun hangi programlama dilinde yazıldığını seçmeniz gerekiyor. "Language" yazısının karşısındaki kutucuğa tıklayın. Başında "GNU GCC" veya "GNU G++" yazan dillerden herhangi birini seçebilirsiniz. Derleyici sürümleri değişken olduğundan hangisinin en iyisi olduğunu bu belgeye koyamıyoruz.

![source code](/fotograflar/blog/codeforces-kullanimi/source-code.png)

"Source Code" yazısının karşısındaki kutucuğa kodunuzu kopyalayıp yapıştırabilirsiniz. Veya "Choose file" kısmından dosya olarak da seçebilirsiniz.

Artık deneme vakti, aşağıdaki "Submit" düğmesine bastığınızda kodunuz değerlendirilmeye alınır.

Her şey yolunda gittiyse ve çözümünüz doğruysa yeşil bir <span className="text-green-500">Accepted</span> yazısı görürsünüz.
Eğer bunun yerine <span className="text-gray-500">Running on test 23</span> veya <span className="text-gray-500">In Queue</span> yazısını görürseniz kodunuz hala çalışmaktadır, bekleyin ve sayfayı yenileyin.

Ancak, eğer <span className="text-red-500">Wrong answer on test 37</span>, <span className="text-red-500">Time limit exceeded on test 37</span> gibi bir şey görürseniz kodunuzda veya çözümünüzde bir hata vardır.

![accepted](/fotograflar/blog/codeforces-kullanimi/ac.png)

# Soruyu Çözemedim

Eğer soruyu çözemediyseniz ve yardım almak ya da çözüme bakmak istiyorsanız bunun için iki yer vereceğim.

## Editorial

"Editorial" bir sorunun çözümünü ve çözmek için ipuçlarını içeren bir çözümler sayfasıdır, coğu soruda bulunur. Editoriala ulaşmak için sorunun sayfasının sağ altındaki "Contest Materials" paneline inin.

![editorial image](/fotograflar/blog/codeforces-kullanimi/editorial.png)

Burada editorial veya tutorial linki görürseniz tıklayın, bu sizi bir blog sayfasına götürecektir. [Örnek bir editorial](https://codeforces.com/blog/entry/130252).

## Birine sormak (ft. bilgoli)

Türkiye'deki bilgisayar olimpiyatçılarının bulunduğu [Bilgisayar Olimpiyatı](https://discord.gg/EedMW25Rmg) Discord sunucusuna girerseniz cp-tartisma kanalında size yardımcı olacak insanları bulabilirsiniz.

NOT: Sunucuya kayıt olmak için CodeForces hesabınızı vermeniz gerekmektedir.

# Contestler

"Contest" yani yarışmalar CodeForces'da kendinizi denemek veya motivasyonunuzu artırmak için iyi bir fırsattır. Bir yarışmanın tarihi yaklaştığında CodeForces bunu sayfanın sağ üstüne koyar.

![contest yarismalar](/fotograflar/blog/codeforces-kullanimi/contest.png)

Yarışmaya kaydolmak için "Register Now" düğmesine tıklayın.

![contest yarismaa termleri](/fotograflar/blog/codeforces-kullanimi/contest-terms.png)

Sözleşmeyi okuduktan sonra "Register" düğmesine bastığınızda kayıt olmuş olursunuz. Yarışmanın saati geldiğinde Register yerine "Enter" yazacaktır, buna tıklayarak contestin sorularını çözmeye başlayabilirsiniz.

NOT: Contestteki performansınıza göre "CodeForces Rating"iniz belirlenir. Ratinginiz düştü veya yükseldi diye fazla sevinip üzülmeyin gelişmeye odaklanın O7

# Kapanış

Son bir not olarak... CodeForces çok eğlenceli olabilir fakat en azından son ay birinci aşamaya çalışın ki kampta buluşalım <span className="text-red-400">\<3</span>.
